# Dattilografia

## Buone abitudini

Scrivere alla tastiera è un'attività che pone molto stress muscolare
sulle mani, per questo occorre adottare delle buone abitudini che
riducono questo stress e che permettono di evitare patologie; un
ulteriore vantaggio di questi metodi è che nella maggior parte
dei casi permettono di digitare più velocemente.

## Posizione delle mani

Le mani dovrebbero rimanere per la maggior parte del tempo sulla
**home row**: indice della mano destra sulla **j**, indice della mano
sinistra sulla **f**; le altre dita disposte accanto a queste sulla
stessa fila. Da questa posizione è possibile scrivere tutte le
lettere muovendo ciascun dito soltanto di un tasto.

## Movimento delle dita

A parte i due indici ed i pollici, tutte le dita dovrebbero essere
in grado di raggiungere i tasti vicini muovendosi verticalmente: in
questo modo ad ogni dito corrispondono tre tasti. Per i due indici
il movimento per scrivere la **g** o la **h** sarà invece laterale. I
pollici servono per la barra spaziatrice.

## Lo sguardo

Durante la digitazione lo sguardo dovrebbe essere fisso sullo
schermo e non sulla tastiera. Questa abitudine con il tempo renderà
le vostre mani in grado di scrivere senza dover pensare a dove si
trova ogni tasto, inoltre questo vi spinge ad utilizzare una
postura migliore quando digitate: sguardo in avanti e schiena dritta.

## Rispettare le regole

Una volta che ogni dito si vede assegnati tre tasti occorre
prestare attenzione a non rompere lo schema. Per esempio, i mignoli
risultano spesso problematici quando si tratta di scrivere le
lettere nelle file superiori: prestate attenzione a non usare
l'anulare per queste lettere.

## Attenzioni importanti

Inizialmente si è tentati di scrivere il più velocemente possibile
senza prestare attenzione alla precisione; al contrario all'inizio
occorre prestare attenzione ai movimenti delle dita ed alla
precisione con cui si scrive ogni parola. La velocità arriva con la
pratica.

## Consigli

### Diagramma della tastiera

Mentre cercate di imparare a digitare tenete un'immagine della
tastiera sullo schermo accanto al testo che state scrivendo, in
questo modo se non vi ricordate la posizione di una lettera potete
guardare il diagramma senza distogliere gli occhi dallo schermo.

### Scrivete più che potete

Digitate più che potete, non usate tutto il vostro tempo libero per
scrivere alla tastiera, ma quando non sapete cosa fare provate a
trascrivere un testo che vi piace e prestate attenzione a
rispettare le regole che ci siamo dati, con il tempo vedrete che
sarete molto più fluidi e veloci nella digitazione.

### Non vi demoralizzate

Inizialmente imparare un nuovo modo di digitare può diminuire la
velocità di scrittura anche di molto e può sembrare che non ne
valga la pena; non vi scoraggiate e continuate a provare. Quando
avete bisogno di scrivere velocemente usate il vostro vecchio
metodo, ma in ogni altro momento cercate di rimanere fedeli alle
regole che ci siamo dati.

### La tastiera italiana

<img src="/files/tastiera.png">