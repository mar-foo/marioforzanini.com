<h1>Ripasso</h1>
<p>Settimana scorsa abbiamo parlato di stringhe, caratteri, ASCII e
UTF-8, <code>rune</code>...
Siccome il testo in generale è un argomento principe e necessario
della programmazione ho pensato di proporvi una serie di esercizi.</p>
<h1>Nota importante</h1>
<p>L'ultima volta mi sono scordato di aggiungere che per leggere un carattere singolo da standard input non si può usare la funzione <code>fmt.Scan</code>, occorre usare <code>fmt.Scanf</code>. La sintassi è:</p>
<pre><code>var c byte
fmt.Scanf(&quot;%c&quot;, &amp;c)</code></pre>
<p>oppure</p>
<pre><code>var r rune
fmt.Scanf(&quot;%c&quot;, &amp;r)</code></pre>
<h1>Esercizio svolto: Cesare</h1>
<p><em>Problema</em>: Scrivere un programma <a href="cesare.go">cesare.go</a> che legge un valore
<code>int</code> non negativo <code>k</code> (la chiave di cifratura) e una sequenza di
lettere minuscole (sulla stessa riga e senza spazi), terminate da
'\n'.  Il programma stampa la sequenza letta cifrata secondo il
cifrario di Cesare, usando come chiave <code>k</code>: ogni lettera del testo
viene sostituita dalla lettera che si trova <code>k</code> posizioni dopo
nell'alfabeto, ritornando dopo la 'z' alla lettera 'a'.</p>
<p><em>Nota</em>: Ricordate che i <code>byte</code> sono semplicemente numeri.  Quindi
per rimanere entro un certo range si può usare l'operazione '%': il
resto della divisione intera per <code>n</code> sta tra <code>0</code> e <code>n - 1</code> e la
lunghezza dell'alfabeto è <code>'z' - 'a' + 1</code>.</p>
<p><em>Esempio di esecuzione</em>:</p>
<p>chiave: <strong>2</strong></p>
<p>testo: <strong>zaprb</strong></p>
<p>bcrtd</p>
<p>chiave: <strong>100</strong></p>
<p>testo: <strong>abcd</strong></p>
<p>wxyz</p>
<h2>Soluzione</h2>
<pre><code>package main

import (
	&quot;fmt&quot;
	&quot;strings&quot;
)

func main() {
	var key int
	var s string

	fmt.Print(&quot;Chiave: &quot;)
	fmt.Scan(&amp;key)
	fmt.Print(&quot;testo: &quot;)
	fmt.Scan(&amp;s)

	fmt.Println(caesar(s, key))
	return
}

func caesar(s string, key int) string {
	var result string
	s = strings.ToLower(s)
	for _, c := range s {
		result += string('a' + (int(c)+key-'a')%('z'-'a'+1))
	}
	return result
}</code></pre>
<h2>Soluzione 2</h2>
<pre><code>package main

import &quot;fmt&quot;

func main() {
	var key int
	var c byte

	fmt.Print(&quot;Chiave: &quot;)
	fmt.Scan(&amp;key)
	fmt.Print(&quot;testo: &quot;)
	for fmt.Scanf(&quot;%c&quot;, &amp;c); c != '\n'; fmt.Scanf(&quot;%c&quot;, &amp;c) {
		fmt.Print(string(caesar(c, key)))
	}
	fmt.Println()
	return
}

func caesar(c byte, key int) byte {
	return byte('a' + (int(c)+key-'a')%('z'-'a'+1))
}</code></pre>
<h1>Esercizi</h1>
<h2>Esercizio 0 - Conta maiuscole</h2>
<p><em>Problema</em>: Scrivere un programma go <a href="conta_maiuscole.go">conta_maiuscole.go</a> che legge
in input una stringa, conta il numero di maiuscole e stampa il
risultato.</p>
<p><em>Esempi di esecuzione</em>:</p>
<p>Inserire una string: <strong>AbCdEfG</strong></p>
<p>Maiuscole: 4</p>
<h2>Esercizio 1 - Capitalize</h2>
<p><em>Problema</em>: Scrivere un programma go <code>capitalize.go</code> che legge in
input una stringa e restituisce la stessa stringa in cui l'inizio di
ogni parola è maiuscolo mentre il resto è minuscolo.</p>
<p><em>Esempi di esecuzione</em>:</p>
<p>Inserire una stringa: <strong>nESSuno sCriVe iN quESTo moDo</strong></p>
<p>Nessuno Scrive In Questo Modo</p>
<h2>Esercizio 2 - Database</h2>
<p><em>Problema</em>: Scrivere un programma go <a href="database.go">database.go</a> che legge in
input una stringa che ha questo formato:</p>
<pre><code>nome;cognome;email;ultimo voto</code></pre>
<p>e stampa i diversi campi su una riga differente con la legenda
corretta (è facoltativo aggiungere maiuscola al nome ed al cognome):</p>
<p><em>Esempi di esecuzione</em>:</p>
<p>Inserire una stringa: <strong>mario;forzanini;mario.forzanini@studenti.unimi.it;18</strong></p>
<p>Nome: Mario</p>
<p>Cognome: Forzanini</p>
<p>Email: mario.forzanini@studenti.unimi.it</p>
<p>Ultimo voto: 18</p>
<h2>Esercizio 3 - Cripta password</h2>
<p><em>Problema</em>: Scrivere un programma <a href="cripta_password.go">cripta_password.go</a> che legge in
input una stringa e la 'trasforma' in una password applicando le
seguenti trasformazioni:</p>
<ul>
<li>'a' -&gt; @</li>
<li>'e' -&gt; 3</li>
<li>'o' -&gt; 0</li>
<li>'s' -&gt; $</li>
<li>'i' -&gt; 1</li>
<li>'E' -&gt; €</li>
<li>'L' -&gt; £</li>
</ul>
<p><em>Esempi di esecuzione</em>:</p>
<p>Parola: <strong>nomedelmiocane118</strong></p>
<p>Password: n0m3d3lm10c@n3118</p>
<p><em>Nota</em>: Non usatelo per delle password vere</p>
